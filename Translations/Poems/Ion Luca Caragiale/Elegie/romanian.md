# Elegie

Sărac, fără putere,\
În lume sunt ursit\
Prin valuri de durere\
Să trec necontenit

Am suflet... dar suspine\
Printr-însul trec mereu,\
Precum trece prin vine\
Al morței fior greu;

Căci el dacă iubește\
Un dulce nenufar,\
Iubirea-i se umbrește\
De un dispreț amar!

În van vreau prin iubire\
Ferice să mă fac:\
Vai! nu e fericire\
Aici pentru sărac!...

O zi n-avui senină\
În care să trăiesc;\
Viața-mi azi declină,\
Ca floarea mă pălesc!

Durerea mi-este mare,\
Profund e al meu dor!...\
O! lacrime amare,\
Grăbiți! căci voi să mor!
