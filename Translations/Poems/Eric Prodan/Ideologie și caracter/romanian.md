# Ideologie și caracter

În dans mireasa-mi stacojie joacă horă-n câmp de aur,\
Tălpile-s muiate-n sânge, capu-i pal și-ncoronat cu lauri.

Iar pe neagra scen-a lumii gândurile i se varsă,\
Strălucesc de măreție, căci a devenit mireasă.

Viu și fraged îi e trupul îmbrăcat cu flori de in\
Peste cap își are ramuri și-n cunună are spini:

"Para-ți joacă pururea în oase, iar în vene, foc lichid.\
Sângele-ți se scurge șiruri peste piele, trup morbid.

Joacă-n salt, te-aruncă-n ceruri, vineție-n joc feeric\
Delirează-n al meu cântec, fă-te vid în întuneric.

Din a minții lume castă, te desprinde radioasă\
Și fii astfel cu natura și gândirea-n veci mireasă."
