# Sunt munți și păduri

Vânt din miazănoapte începe să sufle,\
Iar cerul își schimbă culoarea.\
Nici orizontul nu mai există,\
Iar eu sunt acum doar o umbră.

Hotarele ăstui tainic tărâm\
Nu sunt pentru mine opreliști.\
Pustia-nghețată în neguri și-n vânt,\
Palatu-mi de ceți si tristețe.

Secole s-au scurs de la voievozi,\
Iar țara lor e-acum doar părere.\
Din gândurile mele răsar alți viteji\
Ce-or avea iar o faimă cumplită.

Sabia străluce și platoși scrâșnind\
Încânt-acum duhul bătrânului.\
Martor prin timpuri și-n vrăji iscusit,\
Când piatră-n afund, când șoim în văzduh.

Chiar dacă sufletul lui e liber,\
El stă doar pe creasta munților-nalți.\
Cu mâinile-ajunge sus la cer,\
Iar nourii se mișcă după cântecul său.

În rune, de știi, poți desluși\
Epoca mândră ce sta ca să vină.\
Sunt munți, păduri, ape și nouri.\
În veac eu voi fi bătrânul.
