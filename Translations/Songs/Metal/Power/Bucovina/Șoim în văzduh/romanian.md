# Șoim în văzduh

Sur, semeț, ca o piază tăcută, vechi străjer al țării de sus\
Cu aripa lină, clonț de oțel, străbate zarea un șoim în văzduh.\
De sus veghează nemărginirea, orizonturi de om nepătrunse\
În nori zăbovește furtună sau soare, iar ochii lui văd taine ascunse.

Câți ani au trecut și câți s-or mai scurge peste meleaguri de vrăji și de vis\
Pământul azi verde stropit fuse cu sânge, pătat de-ai noștri buni, pentru patrie
au ucis.

Șoim în văzduh, frate-naripat, du-mi amintirea departe\
Să nu mor niciodat'\
De cei ce m-au cunoscut, în inimi nu m-or uita\
Șoim voi fi și eu, cu tine voi zbura.

Mai rece curge acum toamna, apusurile sunt tot mai lungi și triste\
În coșuri trâmbe de fum se înalță, prin văi cad copaci sub barde-ascuțite\
Se simte frigul iernii ce vine când codrul pare mort și-nghețat\
Un șoim e-n văzduh, sau poate sunt eu, strajă sub nouri, de nouri purtat.

Șoim în văzduh, frate-naripat, du-mi amintirea departe\
Să nu mor niciodat'\
De cei ce m-au cunoscut, în inimi nu m-or uita\
Șoim voi fi și eu, cu tine voi zbura.
