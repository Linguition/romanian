# Luna preste vârfuri

Preste vârfuri luna trece și se-ascunde-n câte-un nor,\
Mă îmbrățișează rece și fuge cu al meu dor.

Pe sub cetine de brad, pe sub codri, pe cărări\
Luna și-a ei raze albe fac năluci și arătări.

Numai una-i cea mai dragă, după care-alerg de zor\
Când s-o prind s-o strâng în brațe, Luna fuge iar în nori.

Ostenit de-atâta fugă, cat hodină pe-un pietroi,\
Însă luna reapare - licurici în juru-mi roi.

Aripe de-ndată-mi pun și cu foc m-arunc spre stele\
Să prinz luna rece-n zboru-i, să prinz dragostele mele.

Preste vârfuri luna trece și se-ascunde-n câte-un nor,\
Mă îmbrățișează rece și fuge cu al meu dor.

