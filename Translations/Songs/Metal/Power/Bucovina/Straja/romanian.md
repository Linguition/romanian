# Straja

Cântă cucul, bată-l vina\
De răsună Bucovina\
Cântă cucul, bată-l vina\
De răsună Bucovina.

Cântă cucu-ntr-un brăduţ\
De răsună-n Cernăuţi\
Cântă cucu-n Cernăuţi\
De s-aude-n Rădăuţi.

Bucovină, plai cu flori\
Unde sunt ai tăi feciori?\
Bucovină, plai cu flori\
Unde sunt ai tăi feciori?.

Fost-au duşi în altă ţară\
Dar se-ntorc la primăvară.\
Şi-napoi când or veni\
Tot pe tine te-or iubi.

Munţilor cu creasta rară\
Nu lăsaţi straja să piară.\
Munţilor cu creasta rară\
Nu lăsaţi straja să piară.

Dacă piară straja voastră\
Va pieri şi ţara noastră.\
De trăieşte strajă voastră\
Va trăi şi ţara noastră.
