# Spune tu, vânt

Spune tu, vânt înghețat, pe unde ai fost, pe unde-ai umblat\
Prin codrii goi, pe munți și pe văi, pâraie-nghețate sub sloiuri turbate

Dacă-ai văzut pe unde-ai trecut, urme adânci, săpate în stânci\
Pe creste iernite în ape-oglindite, poteci neumblate să ducă departe.

Cum zbori tu ca gândul și-nconjuri pământul, şi treci peste mări, pustiuri și
zări\
Nu-mi afli pierit dorul cernit, cu dorul în gând nu-mi aflu mormânt.

Spune tu, vânt înghețat, pe unde ai fost, pe unde-ai umblat\
Prin codrii goi, pe munți și pe văi, pâraie-nghețate sub sloiuri turbate.

Să cați necurmat în lung și în lat, din zori până-n noapte, aici și departe\
În soare și-n stele, în bune și rele, să nu te-odihnești, să nu zăbovești.

Spune tu, vânt înghețat, pe unde ai fost, pe unde-ai umblat\
De mi-ai găsit dorul cernit, cu el în gand nu-mi aflu mormânt.\
