# Tapae

Hai cu sufletul în soare,\
Dă-i cu sângele-n pământ.\
Hai cu creștetu' la vale,\
Uite-un bocet, uite-un bocet îngânând.

Cei mai vrednici în bătaie,\
Ui' de lume cum se rup,\
Lăsând muma cea bălaie\
Și-acei zmei cu cap de lup.

Din negura de veacuri\
Și sânge strămoșesc,\
Și-a munților cetate,\
Ce inima-mi păzesc.

Răsar viteji și mândri,\
Ai Daciei feciori,\
Strașnici în mânie,\
Străjeri nemuritori.

Dușmani din miazăzi,\
De râvna lor mânați,\
De colți de fier și gheare\
Vor cade sfâșiați.

Și-a tale legiuni,\
Le voi trimite-n cer.\
Te voi zdrobi Trăiane,\
La Poarta de Fier.

Și vraiște-i lăsăm\
Zvârlindu-ne-n bucluc.\
Căpățâni și măruntaie\
Făcute vălătuc

Dar zeii voștri vitregi,\
Ce fac să urle norii,\
Slobod focul năprasnic,\
Să-mi sfâșie feciorii.

Dușmani din miazăzi,\
De râvna lor mânați,\
De colți de fier și gheare\
Vor cade sfâșiați.

Și-a tale legiuni,\
Le voi trimite-n cer.\
Te voi zdrobi Trăiane,\
La Poarta de Fier.
